## ZADANIE 1

**Wypełnianie deklaracji PIT** — AI może pomóc w wypełnianiu deklaracji PIT korzystając z danych wejściowych i zasad podatkowych, jednak zadanie to wymaga nadzoru i weryfikacji człowieka (w przypadku interpretacji nietypowych przypadków to człowiek potrafi dokładnie zrozumieć kontekst i podjąć odpowiednią decyzję)

**Streszczanie tekstu** — AI jest w stanie streścić tekst zachowując kluczowe informacje i pozbywając się redundancji, człowiek jest w stanie zachować dodatkowo ton oryginalnego tekstu

**Tłumaczenie tekstu** — AI może skutecznie tłumaczyć teksty między wieloma językami, korzystając z dużych zbiorów danych i zaawansowanych modeli językowych, jednak tłumacze - rozumiejąc lepiej niuanse językowe - mogą dostarczyć bardziej precyzyjne tłumaczenie 

**Klasyfikacja tekstu do kategorii tematycznych** — AI potrafi efektywnie klasyfikować teksty, ale może mieć trudności z interpretacją tekstów, które są wieloznaczne lub ironiczne - w tym przypadku przeważa ludzka inteligencja

**Odpowiadanie na proste pytania zadawane w języku naturalnym (np. polskim)** — AI może skutecznie odpowiadać na proste pytania, korzystając z dużej ilości danych i modeli językowych - problem pojawia się przy bardziej skomplikowanych pytań wymagających prawidłowej interpretacji od człowieka 

**Układanie rozkładu jazdy transportu miejskiego** — AI może pomóc w optymalizacji rozkładów jazdy 

**Programowanie (pisanie programów komputerowych)** — AI potrafi generować kod, pomagać w jego pisaniu sugerując fragmenty oraz go optymalizować, ale programowanie wymaga ludzkiej kreatywności i logicznego myślenia, aby zrozumieć potrzeby użytkownika 

**Testowanie oprogramowania** — AI może automatyzować testy oprogramowania, ale ludzka inteligencja jest nadal niezbędna do projektowania testów, interpretowania ich wyników i podejmowania decyzji w sprawie poprawek kodu

**Komponowanie muzyki** — AI jest w stanie generować utwory muzyczne, ale tworzenie muzyki wymaga kreatywności i emocjonalności człowieka

**Rozwiązywanie układów równań, symboliczne obliczanie pochodnych funkcji, symboliczne całkowanie funkcji** — AI może wykonywać te zadania z dużą precyzją i prędkością - jest to znacznie szybsze rozwiązanie niż wykorzystanie inteligencji człowieka

**Kierowanie samochodem** — sztuczna inteligencja jest wykorzystywana do kierowania samochodami, jednak to zadanie wymaga więcej niż znajomość przepisów drogowych i analizy najbliższego otoczenia - kierowcy muszą być w stanie przewidzieć zachowanie innych uczestników ruchu oraz podejmować odpowiednie decyzje moralne 

### WNIOSKI

Według mnie, do zadań wymagających inteligencji od człowieka należą: wypełnianie deklaracji PIT, programowanie (pisanie programów komputerowych), testowanie oprogramowania, komponowanie muzyki, kierowanie samochodem.

---

## ZADANIE 2

W mojej opinii, wszystkie z wymienionych problemów — oprócz kierowania samochodem — mieszczą się w zakresie sztucznej inteligencji. 

---

## ZADANIE 3

**Rozmowa towarzyska** — sztuczne systemy mogą prowadzić podstawową rozmowę towarzyską, zadając proste pytania i na nie reagując, jednak brakuje im zdolności do zrozumienia głębszych emocji i kontekstu społecznego, przez co nie są w stanie utrzymać naturalnego przepływu rozmowy 

**Dyskusja polityczna** — sztuczne systemy nie są odpowiednie do przeprowadzania takiego typu dyskusji - wymagają one zrozumienia kwestii społecznych, historycznych i kulturowych oraz uwzględnienia różnych perspektyw i umiejętności komunikacyjnych, w tym wyrażania i obrony własnej opinii

**Dyskusja naukowa** — sztuczne systemy mogą wspierać dyskusje naukowe dostarczając fakty i dane, ale nie są w stanie przeprowadzać zaawansowanych analiz ani tworzyć nowych teorii 

**Odpowiadanie na pytania klientów w telefonicznej infolinii** — sztuczne systemy są efektywnym narzędziem jeśli chodzi o obsługę klienta - mogą skutecznie odpowiadać na standardowe pytania i rozwiązywać proste problemy. Trudności mogą pojawiać się przy bardziej złożonych lub nietypowych pytaniach

**Odpowiadanie na pytania klientów w internetowej infolinii** — sztuczne systemy radzą sobie podobnie jak w przypadku telefonicznej infolinii - wykorzystując bazy danych i algorytmy są w stanie zapewnić pomoc klientom. 

### WNIOSKI

Sztuczne systemy są w stanie skutecznie imitować zachowania człowieka odpowiadając na pytania klientów w telefonicznej/internetowej infolinii. W przypadku rozmów towarzyskich, musiałyby one dotyczyć tematów ogólnych i powszechnych oraz trwać bardzo krótko. 

---

## ZADANIE 4

### BOT UDAJĄCY CZŁOWIEKA (PRZYGOTOWANY NA TEST TURINGA)

Boty przygotowane na test Turinga są zaprojektowane tak, aby imitować zachowania ludzkie w sposób, który ma na celu przekonanie sędziego (człowieka), że rozmawia z innym człowiekiem, a nie maszyną. Koncentrują się na prowadzeniu płynnej, spójnej konwersacji w języku naturalnym.

### BOT “ASYSTENT, SŁUŻĄCY”

Z kolei boty “asystent, służący” są zaprojektowane do wykonywania konkretnych zadań. Priorytetem w ich działaniu jest wydajność i skuteczność, a nie symulowanie konwersacji podobnej do ludzkiej. 

Bot przygotowany na test Turinga ma za zadanie symulować ludzką rozmowę, wykorzystuje algorytmy przetwarzania języka naturalnego i zwykle jest zaprogramowany w sposób ogólny, aby móc rozmawiać na różne tematy. Natomiast bot “asystent, służący” służy głównie do udzielania pomocy w dostarczaniu informacji/wykonywaniu określonych zadań, starając się jak najdokładniej odpowiadać na konkretne pytania/polecenia, przy wykorzystaniu algorytmów wyszukiwania. 

### SPOSTRZEŻENIA (Cleverbot, ChatGPT)

**OPOWIADANIE ŻARTÓW**

Bot udający człowieka jest w stanie opowiedzieć żarty — w tym śmieszne lub nawet zaliczające się do “czarnego humoru” ze względu na to, że zbiera frazy od użytkowników — oraz zaśmiać się z tego co napisze użytkownik. Bot asystent opowiada “żarty”, które nie mają sensu i nie są w stanie nikogo rozśmieszyć, ale może udawać, że rozśmieszył go żart użytkownika.

**PRZYTACZANIE CYTATÓW Z TWOICH WYPOWIEDZI LUB ZNANYCH OSÓB** 

Bot udający człowieka nie chce/nie potrafi podać cytatów sławnych osób, za to bot asystent jest w stanie przytoczyć słowa np. Alberta Einsteina — cytaty te jednak potrafią zawierać wiele błędów lub zostać przytoczone w losowym języku. 

**NAWIĄZYWANIE WYPOWIEDZI DO SŁÓW KLUCZOWYCH**

Bot udający człowieka często zmienia lub porzuca omawiany temat, nie jest w stanie zapamiętać słów kluczowych na długo. Bot asystent jest w stanie zapamiętać słowa kluczowe na krótki okres i koncentruje się na wygenerowaniu jak najlepiej dopasowanej odpowiedzi do zadanego pytania/polecenia.

**ZADAWANIE DUŻEJ LICZBY PYTAŃ**

Zadawanie dużej liczby pytań przerasta bota udającego człowieka, najprawdopodobniej zmieni on temat lub niechętnie odpowie jednym zdaniem. Bot asystent doskonale radzi sobie z odpowiadaniem na większą ilość pytań, zwykle w formie listy numerowanej. 

**POWRACANIE DO POCZĄTKU WYPOWIEDZI, SEKWENCYJNE POWTARZANIE**

W przypadku bota udającego człowieka sekwencyjne powtarzanie zapytania powoduje generowanie tej samej odpowiedzi. Bot asystent odpowiadając na to samo pytanie stara się wygenerować różniącą się od poprzedniej odpowiedź.

**ZADAWANIE PYTAŃ POWSTAJĄCYCH Z TWOICH WYPOWIEDZI**

Oba boty potrafią dopytać się o szczegóły lub dodatkowe informacje — bot udający człowieka starając się utrzymać naturalny przepływ konwersacji, bot asystent starając się otrzymać dodatkowe warunki/specyfikacje wykonania zadania. 

**ODPOWIADANIE WYMIJAJĄCO, OGÓLNIKOWO**

Bot udający człowieka nie przykłada uwagi do detali i odpowiada ogólnikowo, za to bot asystent w większości przypadków stara się odpowiedzieć wyczerpująco i szczegółowo.

**CZĘSTA ZMIANA TEMATU ROZMOWY**

Bot udający człowieka nie jest w stanie utrzymać jednego tematu rozmowy — mimo starań w utrzymaniu “ludzkiej” rozmowy, zmiana tematu zachodzi zbyt często i nie są to nawet tematy powiązane ze sobą w jakikolwiek sposób. Bot asystent jest skupiony na określonym zadaniu, które zdefiniuje człowiek — zmiana tematu spoczywa na użytkowniku. 

**PROBLEMY Z UTRZYMANIEM WĄTKÓW**

Podobnie jak w kwestii zmiany tematu rozmowy, bot asystent zdecydowanie lepiej radzi sobie z utrzymaniem wątku i kontynuacją konwersacji.
